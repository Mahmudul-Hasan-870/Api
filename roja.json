[
    {
        "head": "ভূমিকা :",
        "main": "মুসলিম উম্মাহর নিকট রমযান মাসের আগমন ঘটে প্রধানত রোযা ও তারাবীহ’র বার্তা নিয়ে। এটি রমযান মাসের বিশেষ আমল। তাই প্রত্যেক মুমিনের কর্তব্য, পূর্ণ নিষ্ঠা ও আন্তরিকতার সাথে এ দুই বিষয়ে যত্নবান হওয়া। আল্লাহ তাআলা ইরশাদ করেছেন - হে মুমিনগণ! তোমাদের উপর রোযা ফরয করা হয়েছে, যেমন ফরয করা হয়েছিল তোমাদের পূর্ববর্তীদের প্রতি; যাতে তোমরা তাক্বওয়া অবলম্বনকারী (মুত্তাকী) হতে পার।"
    },
    {
        "head": "রোজার নিয়ত :",
        "main": "নাওয়াইতু আন আছুম্মা গাদাম মিন শাহরি রমাজানাল মুবারাকি ফারদাল্লাকা, ইয়া আল্লাহু ফাতাকাব্বাল মিন্নি ইন্নিকা আনতাস সামিউল আলিম। \n\nঅর্থ: হে আল্লাহ! আমি আগামীকাল পবিত্র রমজানের তোমার পক্ষ থেকে নির্ধারিত ফরজ রোজা রাখার ইচ্ছা পোষণ (নিয়্যত) করলাম। অতএব তুমি আমার পক্ষ থেকে (আমার রোযা তথা পানাহার থেকে বিরত থাকাকে) কবুল কর, নিশ্চয়ই তুমি সর্বশ্রোতা ও সর্বজ্ঞানী।"
    },
    {
         "head": "রোজা ভঙ্গ হওয়ার কারণ :",
         "main": "রোযা স্মরণ থাকা অবস্থায় কোন কিছু খাওয়া বা পান করা অথবা স্ত্রী সহবাস করা। \nএতে কাযা ও কাফফারা (একাধারে দুই মাস রোযা রাখা) ওয়াজিব হয়। \nনাকে বা কানে তেল বা ঔষধ প্রবেশ করানো। \nনস্য ব্য হাঁপানীর জন্য ইনহেলার গ্রহণ করা। \nইচ্ছাকৃতভাবে মুখ ভরে বমি করা। বমি আসার পর তা গিলে ফেলা। \nকুলি করার সময় পানি গলার ভিতরে চলে যাওয়া। \nদাঁতে আটকে থাকা ছোলা বা তার চেয়ে বড় ধরনের খাদ্যকণা গিলে ফেলা। \nমুখে পান রেখে ঘুমিয়ে পড়ে সুবহে সাদিকের পর জাহাত হওয়া। \nধূমপান করা। ইচ্ছাকৃতভাবে আগরবাতি কিংবা অন্য কোন সুগন্ধি দ্রব্যের ধোঁয়া গলধকরণ করা বা নাকের ভিতরে টেনে নেয়া। \nরাত মনে করে সুবহে সাদিকের পর খাওয়া বা পান করা। \nসূর্যাস্তের পূর্বে সূর্য অস্তমিত হয়েছে ভেবে ইফতার করা।"
    }
]